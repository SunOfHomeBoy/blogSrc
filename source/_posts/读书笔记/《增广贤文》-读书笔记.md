---
title: 《增广贤文》--读书笔记
date: 2024年11月15日 14:08:42
tags: 读书笔记 read
categories: 读书笔记
---
# 古训《增广贤文》
昔时贤文，诲汝谆谆，
集韵增文，多见多闻。

观今宜鉴古，无古不成今。

知己知彼，将心比心。

酒逢知己饮，诗向会人吟。

相识满天下，知心能几人。

相逢好似初相识，到老终无怨恨心。
<!-- 如何解读 -->

近水知鱼性，近山识鸟音。

易涨易退山溪水，易反易复小人心。

运去金成铁，时来铁似金，
读书须用意，一字值千金。

逢人且说三分话，未可全抛一片心。

有意栽花花不发，无意插柳柳成阴。

画虎画皮难画骨，知人知面不知心。

钱财如粪土，仁义值千金。

流水下滩非有意，白云出岫本无心。

当时若不登高望，谁信东流海洋深。

路遥知马力，事(日)久见人心。

两人一般心，无钱堪买金，
一人一般心，有钱难买针。

相见易得好，久住难为人。<!-- 人生若只如初见，何事秋风悲画扇。 -->

马行无力皆因瘦，人不风流只为贫。

饶人不是痴汉，痴汉不会饶人。<!--  -->

是亲不是亲，非亲却是亲。<!-- 关系是否密切 和 血缘无关 -->

美不美，乡中水，亲不亲，故乡人。

莺花犹怕春光老，岂可教人枉度春。

相逢不饮空归去，洞口桃花也笑人。
